\chapter{\ifcpe บทนำ\else Introduction\fi}

\section{\ifcpe ที่มาของโครงงาน\else Project rationale\fi}
\label{sec:project_rationale}


การสอบปลายภาคหรือการทดสอบความรู้ในช่วงท้ายของการเรียนเป็นส่วนหนึ่งในการวัดระดับความรู้ที่นักศึกษาได้เรียนรู้ไปในวิชานั้น ๆ 
ซึ่งสามารถบ่งบอกถึงความเข้าใจ เอาใจใส่ของนักศึกษาคนนั้น ๆ ซึ่งปัจจัยที่มีผลต่อการสอบนั้นมีอยู่หลายปัจจัย 
ตัวอย่างเช่น ความตั้งใจ ความพยายาม ความเอาใจใส่กับรายวิชาของนักศึกษา แต่ก็ยังมีปัจจัยอีกหนึ่งปัจจัยที่มีผลต่อการสอบปลายภาคด้วย 
คือตารางสอบปลายภาคของนักศึกษา โดยตารางสอบนั้นอาจจะส่งผลกระทบต่อนักศึกษาหากทางมหาวิทยาลัยมีการจัดตารางสอบไม่ดีพอ 
ซึ่งในที่นี้จะกล่าวถึงการจัดตารางสอบของมหาวิทยาลัยเชียงใหม่ ซึ่งในแต่ละภาคการศึกษานั้นมีนักศึกษาที่เรียนมากกว่า 30,000 คน 
มีวิชาที่เปิดให้ลงทะเบียนมากกว่า 3000 วิชา มีคู่วิชาที่มีนักศึกษาลงทะเบียนพร้อมกันอย่างน้อย 1 คน มากกว่า 30000 คู่วิชา 
โดยตารางสอบนั้นจะเป็นตารางที่ถูกจัดไว้ก่อนการลงทะเบียนเรียนของนักศึกษา และการลงทะเบียนเรียนนักศึกษาจะต้องเลือกลงทะเบียนไม่ให้มีวิชาที่สอบตรงกัน 
ไม่อย่างนั้นหากนักศึกษาไม่ได้พิจารณาเวลาสอบให้ดีก่อนการลงทะเบียน นักศึกษาจะต้องถอนวิชาใดวิชาหนึ่งที่เวลาสอบตรงกันออก หรือจะได้รับผลการประเมินขั้น “F” ในวิชาที่ไม่สามารถเข้าสอบปลายภาคได้


ทางมหาวิทยาลัยเชียงใหม่คาดหวังว่านักศึกษาจะเลือกลงทะเบียนเรียนวิชาต่าง ๆ โดยเลือกลงวิชาที่เวลาเรียนไม่ตรงกัน 
ดังนั้นทางมหาวิทยาลัยจึงจัดตารางสอบของนักศึกษาโดยจัดตารางให้กับวิชาที่มีตอนเดียวก่อน โดยจะอ้างอิงตามช่วงเวลาที่เรียน 
วิชาที่เรียนในวันและเวลาเดียวกันจะถูกจัดให้สอบในช่วงเวลาเดียวกัน (เรียกการจัดสอบแบบนี้ว่า Regular Exam ดังแสดงในรูปที่ \ref{fig:regular_exam}) 
ส่วนวิชาที่มีหลายตอนจะถูกจัดให้สอบในช่วงเวลาที่ไม่ตรงกับเวลาสอบของวิชาที่มีตอนเดียว  (เรียกการจัดสอบแบบนี้ว่า Special Exam ดังแสดงในรูปที่ \ref{fig:special_exam}) 
เพื่อให้นักศึกษาที่ลงทะเบียนวิชาเดียวกันในเวลาที่ต่างกัน  (ลงทะเบียนวิชาเดียวกันแต่คนละตอน) สามารถสอบในเวลาเดียวกันได้ เพื่อเป็นการป้องกันข้อสอบรั่วไหล 
ซึ่งการจัดตารางสอบในลักษณะดังกล่าวนั้นทําให้นักศึกษาไม่สามารถลงทะเบียนวิชาที่สนใจได้อย่างอิสระเนื่องจากตารางสอบตรงกันหรือเวลาสอบของสองวิชาที่ต้องการลงทะเบียนนั้นติดกันมากเกินไป นอกจากนี้ การจัดตารางสอบด้วยวิธีนี้ ทำให้บางวิชานั้นสามารถกําหนดวันสอบให้อยู่ในช่วงท้าย ๆ ของฤดูกาลสอบได้ 
ทําให้นักศึกษาบางคนมีวันเว้นว่างระหว่างการสอบหลายวันเพราะจําเป็นต้องอยู่รอทำการสอบในวิชาท้าย ๆ ซึ่งปัญหาดังที่กล่าวมานี้ก็อาจเกิดขึ้นกับมหาวิทยาลัยอื่น ๆ ที่มีวิธีการจัดการกับตารางสอบในรูปแบบที่คล้าย ๆ กันนี้เช่นกัน


จากในงานวิจัยของ Ender {\"O}zcan (2005) \cite{fes} ได้เคยมีการสร้างโปรแกรมสำหรับจัดตารางสอบมาก่อนโดยมีการจัดตารางสอบแบ่งเป็นตารางสอบของวิชาภายในคณะและวิชาภายในภาควิชา 
ซึ่งไม่สามารถใช้ได้กับวิชาเรียนของทางมหาวิทยาลัยเชียงใหม่ เนื่องจากมีวิชาด้านการศึกษาทั่วไปที่มีนักศึกษาจากต่างคณะสามารถลงทะเบียนเรียนร่วมกันได้


จากปัญหาข้างต้น ทีมผู้พัฒนาคาดว่าการพัฒนาระบบจัดตารางสอบโดยใช้ข้อมูลลงทะเบียนของนักศึกษา หลังจากการลงทะเบียนเสร็จสิ้นแล้ว 
จะช่วยให้นักศึกษามีอิสระในการเลือกลงวิชาเรียนมากขึ้นช่วยลดจำนวนนักศึกษาที่ต้องสอบสองวิชาติดกันในหนึ่งวันให้น้อยลง และลดวันเว้นว่างระหว่างช่วงเวลาสอบ
ซึ่งจะช่วยลดความเครียดส่วนหนึ่งในช่วงสอบของนักศึกษาได้
\begin{figure}
    \begin{center}
      \includegraphics[width=\linewidth]{images/regular_exam.png}
    \end{center}
    \caption[ตัวอย่างตารางสอบ regular exam เทอม 1/2563]{ตัวอย่างตารางสอบ regular exam เทอม 1/2563}
    \label{fig:regular_exam}     
\end{figure}
\begin{figure}
    \begin{center}
      \includegraphics[width=\linewidth]{images/special_exam.png}
    \end{center}
    \caption[ตัวอย่างตารางสอบ special exam เทอม 1/2563]{ตัวอย่างตารางสอบ special exam เทอม 1/2563}
    \label{fig:special_exam}     
\end{figure}
\newpage
\section{\ifcpe วัตถุประสงค์ของโครงงาน\else Objectives\fi}
\label{sec:Objectives}
\begin{enumerate}
    \item เพื่อพัฒนาโปรแกรมสำหรับจัดตารางสอบปลายภาคในมหาวิทยาลัย จากข้อมูลการลงทะเบียนของนักศึกษา โดยตารางสอบที่ได้มีคุณสมบัติ ดังนี้
    \begin{itemize}
        \item ต้องไม่มีนักศึกษาคนใด ๆ ถูกกำหนดให้สอบสองวิชาในเวลาเดียวกัน
        \item จำนวนนักศึกษาที่มีสอบหลายวิชาติดกันในวันเดียว ลดลงจากตารางสอบดั้งเดิม
        \item จำนวนนักศึกษาที่มีช่วงวันที่เว้นจากการสอบวิชาก่อนหน้ามากกว่า 3 วัน ลดลงจากตารางสอบดั้งเดิม
        \item ในแต่ละช่วงเวลาที่จัดสอบ จำนวนนักศึกษาที่สอบจะต้องไม่เกินจำนวนที่นั่งสอบที่ทางมหาวิทยาลัยสามารถจัดให้ได้
    \end{itemize}
    \item เพื่อแก้ไขปัญหานักศึกษาไม่สามารถลงทะเบียนในรายวิชาที่ต้องการได้อย่างอิสระ เนื่องจากตารางสอบของรายวิชาที่ต้องการลงทะเบียนถูกจัดไว้ล่วงหน้าให้สอบในช่วงเวลาเดียวกัน
\end{enumerate}

\section{\ifcpe ขอบเขตของโครงงาน\else Project scope\fi}
เป้าหมายของโครงงานนี้ ต้องการพัฒนาโปรแกรมสำหรับจัดตารางสอบปลายภาคในระดับมหาวิทยาลัย
โดยโครงงานนี้จะพิจารณาความต้องการและข้อจำกัดต่าง ๆ ที่ใช้ในการจัดตารางสอบของมหาวิทยาลัยเชียงใหม่
และจะพิจารณาเฉพาะข้อจำกัดทางด้านเวลาเท่านั้น โดยมีขอบเขตของโครงงานดังนี้ 
\subsection{\ifcpe ขอบเขตด้านฮาร์ดแวร์\else Hardware scope\fi}
\begin{enumerate}
    \item ระบบที่จะพัฒนานั้นจะสามารถทำงานได้บนคอมพิวเตอร์ที่ใช้ระบบปฏิบัติการ Windows 7 / Windows 10 หรือระบบปฏิบัติการ Linux เท่านั้น
\end{enumerate}
\subsection{\ifcpe ขอบเขตด้านซอฟต์แวร์\else Software scope\fi}
\begin{enumerate}
    \item ระบบที่จะพัฒนานั้นจะสามารถทำงานได้หากติดตั้ง Python 3.7 ขึ้นไป เท่านั้น \TSNAreply{ไม่แน่ใจ ใส่ไว้ก่อน}
\end{enumerate}
\subsection{ข้อจำกัดที่นำมาพิจารณาในการจัดตารางสอบ}
\begin{enumerate}
    \item ระยะเวลาที่ใช้ในการจัดสอบปลายภาค คือ 2 สัปดาห์
    \item จำนวนช่วงเวลาที่จัดสอบในแต่ละวัน คือ 3 ช่วงเวลา ได้แก่ 8:00--11:00, 12:00--15:00 
    และ 15:30--18:30
    \item จำนวนที่นั่งสอบที่มหาวิทยาลัยสามารถจัดให้ได้ในตึกอาคารเรียนรวม
    \item จำนวนที่นั่งสอบในแต่ละห้องสอบของแต่ละคณะ
    \item รายชื่อวิชาเรียนที่มีการจัดสอบปลายภาค
    \item ข้อมูลจากการลงทะเบียนล่วงหน้าและลงทะเบียนรอบปกติ
    \item คู่วิชาเรียนที่มีนักศึกษาลงทะเบียนร่วมกันทั้งสองวิชา โดยคู้่วิชาที่มีจำนวนนักศึกษาลงทะเบียนมาก จะมีลำดับความสำคัญสูงกว่า
\end{enumerate}

\subsection{ข้อจำกัดที่ไม่นำมาพิจารณาในการจัดตารางสอบ}
\begin{enumerate}
    \item การจัดอาจารย์ผู้คุมสอบให้กับแต่ละรายวิชา
    \item เวลาที่จัดการเรียนการสอนของแต่ละรายวิชา
    \item การจัดตารางสอบแยกตามรายวิชาของแต่ละคณะ หรือแต่ละภาควิชา
    \item ข้อมูลจากการลงทะเบียนเพิ่มเติมหลังกำหนด
\end{enumerate}

\section{\ifcpe ประโยชน์ที่ได้รับ\else Expected outcomes\fi}
\begin{enumerate}
    \item นักศึกษาสามารถเลือกลงทะเบียนวิชาที่ต้องการได้อย่างอิสระ โดยไม่ต้องกังวลเรื่องตารางสอบจะถูกจัดให้สอบในช่วงเวลาเดียวกัน
    \item ช่วยให้ตารางสอบของนักศึกษาคนใด ๆ มีจำนวนรายวิชาที่ต้องสอบในแต่ละวันน้อยลง
    \item ช่วยลดวันเว้นว่างระหว่างช่วงเวลาสอบของนักศึกษาให้น้อยลง 
\end{enumerate}

\section{\ifcpe เทคโนโลยีและเครื่องมือที่ใช้\else Technology and tools\fi}

% \subsection{\ifcpe เทคโนโลยีด้านฮาร์ดแวร์\else Hardware technology\fi}
% \begin{enumerate}

% \end{enumerate}
\subsection{\ifcpe เทคโนโลยีด้านซอฟต์แวร์\else Software technology\fi}
\begin{enumerate}
    \item Visual Studio Code
    \item Python
    \item Node.js
    \item Vue.js
\end{enumerate}

\section{\ifcpe แผนการดำเนินงาน\else Project plan\fi}

\begin{plan}{7}{2020}{3}{2021}
    \planitem{7}{2020}{10}{2020}{Literature Review}
    \planitem{9}{2020}{10}{2020}{เก็บข้อมูลความคิดเห็นนักศึกษา}
    \planitem{10}{2020}{10}{2020}{เขียนรายงาน}
    \planitem{11}{2020}{12}{2020}{เก็บข้อมูลรายวิชาที่ไม่จัดการสอบ}
    \planitem{11}{2020}{12}{2020}{ออกแบบอัลกอริทึม เวอร์ชัน 1}
    \planitem{12}{2020}{12}{2020}{ทดสอบและประเมินผลอัลกอริทึม}
    \planitem{12}{2020}{1}{2021}{เก็บข้อมูลความจุที่นั่งสอบของแต่ละคณะและอาคารส่วนกลาง}
    \planitem{12}{2020}{1}{2021}{ออกแบบอัลกอริทึม เวอร์ชัน 2}
    \planitem{1}{2021}{2}{2021}{ทดสอบและประเมินผลอัลกอริทึม}
    \planitem{2}{2021}{3}{2021}{เก็บข้อมูลความพึงพอใจและความคิดเห็นของนักศึกษา}
    \planitem{2}{2021}{3}{2021}{สรุปผลการพัฒนาโปรแกรม}
    \planitem{3}{2021}{3}{2021}{เขียนรายงานผลการพัฒนาโปรแกรม}
\end{plan}

\section{\ifcpe บทบาทและความรับผิดชอบ\else Roles and responsibilities\fi}
\begin{itemize}
\item นายกฤษฏิ์ อุปนันท์: รับผิดชอบหน้าที่ในการเก็บรวบรวมและสรุปผลความคิดเห็นและความต้องการของนักศึกษา
จากแบบสำรวจเพื่อนำมาใช้ในการจัดลำดับความสำคัญของตัวชี้วัดที่ใช้ในการประเมินระบบ
\item นายธนวงศ์ เสนีวงศ์ ณ อยุธยา: รับผิดชอบหน้าที่ในการศึกษาทฤษฎีที่เกี่ยวข้องและอัลกอริทึมที่จำเป็นต้องใช้ในการพัฒาระบบ
\end{itemize}

ในส่วนของการออกแบบอัลกอริทึมและเขียนโปรแกรมเพื่อพัฒนาระบบ ทั้งสองคนจะช่วยกันออกแบบและพัฒนาโดยแบ่งงานกันอย่างเท่าเทียม

\section{\ifcpe%
ผลกระทบด้านสังคม สุขภาพ ความปลอดภัย กฎหมาย และวัฒนธรรม
\else%
Impacts of this project on society, health, safety, legal, and cultural issues
\fi}

ผลกระทบทางด้านสังคม: ระบบที่เป็นผลลัพธ์ของโครงงานนี้จะสามารถใช้เป็นทางเลือกในการจัดการตารางสอบในระดับมหาวิทยาลัยได้
ซึ่งตารางสอบที่ได้จากโปรแกรมนี้จะช่วยให้นักศึกษาสามารถเลือกเรียนวิชาที่ตนเองต้องการได้อย่างอิสระ โดยไม่มีข้อจำกัดด้านตารางสอบ
เหมือนอย่างระบบเดิมที่ใช้อยู่ในปัจจุบัน อีกทั้งหากมีการนำไปประยุกต์ใช้กับการจัดตารางสอบที่อื่นที่คณาจารย์ยังคงต้องจัดตารางสอบด้วยตัวเองอยู่
จะเป็นการช่วยลดภาระการจัดตารางสอบของคณาจารย์ได้